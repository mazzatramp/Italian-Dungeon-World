# Il Bardo

**Danni:** D6  
**Punti Ferita:** 6 + Costituzione  
**Carico:** 9 + Forza

<hr>

### **Allineamento**
- **Buono**: Esibisciti nella tua arte per aiutare qualcuno.
- **Neutrale**: Evita il conflitto o calma una situazione tesa.
- **Caotico**: Sprona qualcuno a compiere un'azione importante, non pianificata e decisiva.

### **Razza**
- **Elfo**: Quando entri in un luogo importante (a tua discrezione) puoi chiedere al GM un dettaglio della storia di quel luogo.
- **Umano**: Quando entri in un insediamento civilizzato, sarai accolto in casa da qualcuno che rispetta l'usanza dell'ospitalità verso i menestrelli.

<hr>

## Mosse Iniziali

**Arte Arcana:**
Quando infondi un semplice incantesimo in un'esibizione della tua arte, scegli un alleato
e un effetto:

- Guarisci 1d8 danni
- +1d4 al prossimo tiro di danno
- La mente del bersaglio viene purificata da un incantesimo
- La prossima volta che qualcuno aiuta con successo il bersaglio, questi prende +2 invece che +1

Dopodiché tira+Car.  
✴Con un 10+, l'alleato subisce l'effetto desiderato.  
✴Con un 7-9, il tuo incantesimo funziona, ma attiri attenzioni indesiderate oppure la magia
riverbera anche su altri bersagli, a scelta del GM.

**Conoscenze Bardiche:**
Scegli un'area di competenza:

- Incantesimi e Magie
- Morti e Non Morti
- Grandi Storie del Mondo Conosciuto
- Un Bestiario di Creature Inconsuete
- Le Sfere Planari
- Leggende di Antichi Eroi
- Gli Dei e i Loro Servitori

Quando ti imbatti per la prima volta in una creatura, un luogo o un oggetto importante (a
tua discrezione) che rientri nelle tue conoscenze bardiche puoi fare al GM una domanda al
riguardo, il GM ti risponderà sinceramente. Il GM potrà chiederti da quale racconto, canzone
o leggenda hai tratto questa informazione.

**Affascinante e Onesto:**
Quando parli onestamente con qualcuno, puoi fare al giocatore che lo interpreta (il GM se
è un personaggio del GM) una domanda tra le seguenti. Deve rispondere onestamente, e può
farti a sua volta una domanda dalla lista (a cui devi rispondere onestamente).

- Di chi sei al servizio?
- Cosa vorresti che io facessi?
- Come posso fare in modo che tu ______?
- Cosa provi realmente in questo momento?
- Qual è il tuo desiderio più grande?

**Un Porto nella Tempesta:**
Quando torni in un luogo civilizzato che hai visitato in precedenza, di' al GM quando ci sei
stato l'ultima volta. Lui ti dirà che cosa è cambiato da allora.

<hr>

## Mosse Avanzate (2-5)

**Canzone di Guarigione:**
Quando guarisci con arte arcana, guarisci +1d8 danni aggiuntivi.

**Cacofonia Malefica:**
Quando conferisci danni bonus con arte arcana, conferisci +1d4 danni aggiuntivi.

**A Tutto Volume:**
Quando ti lanci in un'esibizione da paura (un perfetto assolo di liuto, un potente
soffio di corno, una disorientante danza interpretativa) scegli un bersaglio che
può sentirti e tira+Car. ✴Con un 10+ il bersaglio attacca il suo alleato più vicino
a portata. ✴Con un 7–9 colpisce comunque il suo alleato più vicino, ma attiri la
sua attenzione e la sua ira.

**Metallo Urlante:**
Quando urli con grande forza o suoni una nota devastante scegli un bersaglio e
tira+Cos. ✴Con un 10+ il bersaglio prende 1d10 danni ed è assordato per qualche
minuto. ✴Con un 7–9 riesci comunque a infliggere i danni, ma perdi il controllo:
il GM sceglierà un bersaglio aggiuntivo nelle vicinanze.

**Un Po' di Aiuto dai Miei Amici:**
Quando aiuti con successo qualcuno prendi anche tu +1 al prossimo tiro.

**Tonalità Mistica:**
La tua arte arcana è forte, permettendoti di scegliere due effetti anziché uno.

**Parata del Duellante:**
Quando tagli e spacchi, prendi +1 armatura la prossima volta che subisci danno.

**Raggirare:**
Quando parlamenti con qualcuno, con un 7+ prendi anche +1 al prossimo tiro
con lui.

**Apprendista Multiclasse:**
Scegli una mossa di un'altra classe. Considera il tuo livello come inferiore di uno
ai fini di questa mossa.

**Adepto Multiclasse:**
Scegli una mossa di un'altra classe. Considera il tuo livello come inferiore di uno
ai fini di questa mossa.

<hr>

## Mosse Avanzate (6+)

**Coro di Guarigione:**
(sostituisce *Canzone di Guarigione*)
Quando guarisci con arte arcana, guarisci +2d8 danni aggiuntivi.

**Esplosione Malefica:**
(sostituisce *Cacofonia Malefica*)
Quando conferisci danni bonus con arte arcana, conferisci +2d4 danni aggiuntivi.

**Faccia Indimenticabile:**
Quando incontri qualcuno che hai già incontrato (a tua discrezione) e che non
vedi da qualche tempo prendi +1 al prossimo tiro contro di lui.

**Reputazione:**
Quando incontri per la prima volta qualcuno che ha sentito canzoni che parlano
di te tira+Car. ✴Con un 10+, di' al GM due cose che ha sentito su di te. ✴Con
un 7–9 tu di' al GM una cosa, lui ti dirà l'altra.

**Accordo Mistico:**
(sostituisce *Tonalità Mistica*)
Quando usi arte arcana, scegli due effetti. Puoi anche scegliere di raddoppiare
uno dei due effetti.

**Orecchio per la Magia:**
Quando senti un nemico lanciare una magia il GM ti dirà il nome della magia
e i suoi effetti. Prendi +1 al prossimo tiro quando agisci in base alle risposte.

**Subdolo:**
Quando usi affascinante e onesto puoi fare la domanda: «In che modo sei
vulnerabile a me?». Il bersaglio non può porti questa domanda.

**Blocco del Duellante:**
(sostituisce *Parata del Duellante*)
Quando tagli e spacchi, prendi +2 armatura la prossima volta che subisci danno.

**Truffa:**
(sostituisce *Raggirare*)
Quando parlamenti con qualcuno, con un 7+ prendi anche +1 al prossimo tiro
con lui e puoi porre al giocatore che lo interpreta (il GM se è un personaggio del
GM) una domanda a cui deve rispondere sinceramente.

**Maestro Multiclasse:**
Scegli una mossa di un'altra classe. Considera il tuo livello come inferiore di uno
ai fini di questa mossa.
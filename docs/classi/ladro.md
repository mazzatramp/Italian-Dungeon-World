# Il Ladro

**Danni:** D8  
**Punti Ferita:** 6 + Costituzione  
**Carico:** 9 + Forza

<hr>

### **Allineamento**
- **Caotico**: Fiondati nel pericolo senza avere un piano.
- **Neutrale**: Evita di farti scoprire o inflitrati in un luogo.
- **Malvagio**: Scarica un pericolo o una colpa su qualcun altro.

### **Razza**
- **Mezzuomo**: Quando attacchi con un'arma a distanza, infliggi +1 danno.
- **Umano**: Sei un professionista. Quando *discerni realtà* o *declami conoscenze* riguardo attività criminali, prendi +1.
<hr>

## Mosse Iniziali

**Esperto di Trappole (Des).**
Quando spendi un momento per controllare un'area pericolosa, tira+Des. ✴Con un 10+, prendi 3. ✴Con un 7–9, prendi 1.
Spendi la tua presa mentre attraversi l'area per fare queste domande:

- C'è una trappola qui, e se sì, che cosa la attiva?
- Che cosa fa la trappola quando viene attivata?
- Che cos'altro c'è qui di nascosto?

**Trucchi del Mestiere (Des).**
Quando scassini serrature, borseggi o disattivi trappole, tira+Des. ✴Con un 10+, lo fai senza problemi. ✴Con un 7–9, lo fai comunque, ma il GM ti offrirà due opzioni tra sospetto, pericolo o costo.

**Attacco Furtivo (Des).**
Quando attacchi un nemico indifeso o preso di sorpresa con un'arma da mischia, puoi scegliere di infliggere i tuoi danni o di tirare+Des.
✴Con un 10+ scegli due opzioni.
✴Con un 7–9 scegline una.

- Non entri in corpo a corpo col nemico
- Infliggi i tuoi danni +1d6
- Ti crei un vantaggio, +1 al prossimo tiro tuo o di un alleato contro il nemico
- Riduci la sua armatura di uno finché non la ripara

**Moralità Flessibile.**
Quando qualcuno prova a individuare il tuo allineamento puoi dirgli l'allineamento che preferisci.

**Avvelenatore.**
Sei un esperto nella preparazione e nell'uso dei veleni. Scegli un veleno dalla lista sotto; quel veleno non è più pericoloso per te. Inizi anche con tre utilizzi del veleno che hai scelto. Ogni volta che hai tempo di raccogliere i materiali e un posto sicuro per distillare puoi creare tre utilizzi del tuo veleno prescelto gratuitamente. Nota che alcuni veleni sono Applicati, il che significa che devi applicarlo con cautela al bersaglio o a qualcosa da mangiare o da bere. I veleni a contatto hanno soltanto bisogno di toccare il bersaglio, puoi anche usarli sulla lama di un'arma.

- Olio di Tagete (applicato): Il bersaglio cade in un sonno leggero
- Ambrosia rossa (a contatto): Il bersaglio infligge -1d4 danni continuati finché non viene curato.
- Rodiola dorata (applicato): Il bersaglio tratta la prossima creatura che vede come un amico a meno che non venga provato altrimenti.
- Lacrime di Serpente (a contatto): Chiunque infligga danni al bersaglio tira due volte e prende il miglior risultato.

<hr>

## Mosse Avanzate (2-5)

**Colpo Basso.**
Quando usi un'arma precisa o corta, infliggi +1d6 danni con l'attacco furtivo.

**Prudente.**
Quando usi esperto di trappole hai sempre 1 presa aggiuntiva, anche con un 6−.

**Ricchezza e Buon Gusto.**
Quando metti in mostra il tuo bene più prezioso, scegli uno dei presenti. Farà qualunque cosa in suo potere per ottenere il tuo oggetto o uno simile.

**Io Sparo per Primo.**
Non sei mai preso di sopresa. Quando qualcuno potrebbe coglierti di sopresa, puoi invece agire per primo.

**Maestro dei Veleni.**
Dopo che usi un veleno per la prima volta non è più pericoloso per te.

**Arma Avvelenata.**
Puoi applicare anche i veleni più complessi senza sforzo. Quando applichi un veleno che non è pericoloso per te alla tua arma è a contatto invece di applicato.

**Distillatore.**
Quando hai tempo per raccogliere i materiali necessari e un posto sicuro per distillare puoi creare tre dosi di qualunque veleno tu abbia usato in passato.

**Non Sottovalutarmi.**
Quando sei in svantaggio numerico, hai +1 armatura.

**Contatti.**
Quando metti in giro voce nei bassifondi criminali di qualcosa che vuoi o di cui hai bisogno, tira+Car.
✴Con un 10+, qualcuno ce l'ha lì pronta proprio per te.
✴Con un 7–9, dovrai accontentarti di qualcosa di simile, oppure avrai ciò che vuoi ma a determinate condizioni.

<hr>

## Mosse Avanzate (6+)

**Combattente Sleale.**
(sostituisce *Colpo Basso*)
Quando usi un'arma precisa o corta, infliggi +1d10 danni con l'attacco furtivo e tutti gli altri attacchi infliggono +1d6 danni.

**Estremamente Prudente.**
(sostituisce *Prudente*)
Quando usi esperto di trappole hai sempre 1 presa aggiuntiva, anche con un 6−. Con un 12+ prendi 3 e la prossima volta che scopri una trappola il GM ti dirà immediatamente che cos'è, cosa la attiva, chi l'ha messa e come puoi usarla a tuo vantaggio.

**Alchimista.**
(sostituisce *Distillatore*)
Quando hai tempo per raccogliere i materiali necessari e un posto sicuro per distillare puoi creare tre dosi di qualunque veleno tu abbia usato in passato. In alternativa puoi descrivere gli effetti di un veleno che vorresti creare. Il GM ti dirà che puoi crearlo, ad una o più condizioni:

- Funzionerà soltanto in determinate circostanze
- Il meglio che riesci a fare è una versione più debole
- Ci metterà un po' a fare effetto
- Avrà effetti collaterali ben visibili

**Non Sottovalutarmi Mai.**
(sostituisce *Non Sottovalutarmi*)
Hai +1 armatura. Quando sei in svantaggio numerico, hai invece +2 armatura.

**Evasione.**
Quando sfidi il pericolo, con un 12+ trascendi il pericolo. Non solo riesci nel tuo intento, ma il GM ti offrirà un esito migliore, un momento di eleganza o un attimo di pura bellezza.

**Braccio Forte, Mira Precisa.**
Puoi lanciare qualsiasi arma da mischia, usandola per fare una raffica. Un'arma lanciata è persa, con un 7–9 non puoi mai scegliere di spendere le tue munizioni.

**Via di Fuga.**
Quando sei nei guai fino al collo e hai bisogno di levarti di torno, indica la tua via di fuga e tira+Des.
✴Con un 10+ scompari.
✴Con un 7-9 puoi restare o andartene, ma se vai ti costerà: lascia qualcosa indietro o porta qualcosa con te, il GM ti dirà cosa.

**Camuffarsi.**
Quando hai il tempo e i materiali necessari puoi creare un travestimento che farà credere a chiunque che tu sia un'altra creatura della stessa dimensione e forma. Le tue azioni possono farti scoprire, ma non il tuo aspetto.

**Colpo.**
Quando spendi del tempo per fare un piano per rubare qualcosa, dì che cosa che vuoi rubare e fai al GM le domande qua sotto. Quando agisci in base alle risposte prendi +1 al prossimo tiro.

- Chi noterà che non c'è più?
- Qual è la sua difesa più importante?
- Chi verrà a cercarlo?
- Chi altri lo vuole?
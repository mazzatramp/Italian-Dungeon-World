# Chierico

**Danni:** D6  
**Punti Ferita:** 8 + Costituzione  
**Carico:** 10 + Forza

<hr>

### **Allineamento**
- **Buono**: Mettiti in pericolo per guarire qualcuno.
- **Legale**: Mettiti in pericolo per difendere i precetti della tua chiesa o dio.
- **Malvagio**: Fai del male a qualcuno per provare la superiorità della tua chiesa o dio.

### **Razza**
- **Nano**: Sei una sola cosa con la pietra. Quando entri in comunione ti viene concessa una versione speciale di Voce dei Taciturni come orazione che funziona solo sulla pietra.

- **Umano**: La tua fede è varia: scegli un incantesimo da Mago. Puoi riceverlo dal tuo dio come se fosse un incantesimo da Chierico.

<hr>

## Mosse Iniziali

**Scacciare Non Morti:**
Quando alzi in alto il tuo simbolo sacro e invochi la tua divinità per proteggerti, tira+Sag. ✴Con un 7+, fintanto che continui a pregare e brandire il tuo simbolo sacro, nessun non morto può avvicinarsi a te. ✴Con un 10+ i non morti intelligenti sono temporaneamente storditi dalla luce del tuo dio e quelli non senzienti fuggono. Se effettui un'azione aggressiva contro un non morto mentre scacci non morti l'effetto termina, e possono agire come di consueto. I non morti intelligenti, i vampiri e simili, riusciranno a trovare comunque modi di farti del male da lontano. Sono abbastanza furbi.

**Divinità:**
Servi e veneri una divinità o una potenza che ti concede incantesimi. Dai un nome alla tua divinità e scegli il suo dominio:

- Guarigione e Ricostruzione
- Conquista Sanguinaria
- Civiltà
- Conoscenza e Cose Nascoste
- I Reietti e i Dimenticati
- Ciò che Giace Sotto

Scegli un precetto per la tua religione:

- La tua religione predica la santità della sofferenza, aggiungi Supplica: Sofferenza
- La tua religione è settaria e isolata, aggiungi Supplica: Ottenere Segreti
- La tua religione ha importanti riti sacrificali, aggiungi Supplica: Offerta
- La tua religione crede nel processo per singolar tenzone, aggiungi Supplica: Vittoria Personale

**Assistenza Divina:**
Quando supplichi la tua divinità in accordo con il precetto della tua religione, ottieni qualche informazione utile o una benedizione relativa al dominio della tua divinità. Il GM ti dirà che cosa.

**Comunione:**
Quando trascorri del tempo non interrotto (un'ora o più) in quieta comunione con la tua divinità:

- Perdi tutti gli incantesimi che ti erano stati concessi
- La tua divinità ti concede dei nuovi incantesimi a tua scelta il cui livello totale non superi il tuo livello+1.
- Prepara tutte le orazioni, che non contano mai ai fini del limite.

**Lanciare Incantesimi (Sag):**
Quando lanci un incantesimo concessoti dalla tua divinità, tira+Sag.
✴Con un 10+, l'incantesimo viene lanciato con successo e la tua divinità non lo revoca: puoi lanciarlo nuovamente in futuro.
✴Con un 7–9, l'incantesimo viene lanciato, ma scegli un'opzione:

- Attiri attenzioni indesiderate o metti te stesso in difficoltà. Il GM ti dirà come.
- Il lancio ti allontana dalla tua divinità: prendi -1 continuato a lanciare incantesimi fino alla tua prossima comunione.
- Dopo che l'hai lanciato, la tua divinità revoca l'incantesimo. Non puoi più lanciarlo fino alla tua prossima comunione.

Nota che mantenere attivo un incantesimo con effetti continuati potrebbe causare una penalità al tuo tiro di lanciare incantesimi.

<hr>

## Mosse Avanzate (2-5)

**Prescelto:**
Scegli un incantesimo. Ti viene sempre concesso come fosse di un livello più basso.

**Rinvigorire:**
Quando guarisci qualcuno questi prende +2 al prossimo tiro di danni.

**Le Bilance della Vita e della Morte:**
Quando qualcuno esala il suo ultimo respiro in tua presenza, prende +1 al tiro.

**Serenità:**
Sei in grado di dividere efficacemente il tuo potere. Quando lanci un incantesimo
ignori la prima penalità di -1 proveniente dagli incantesimi continuati.

**Primo Soccorso:**
Cura Ferite Leggere è un'orazione per te, e perciò non conta ai fini del tuo limite
di incantesimi concessi.

**Intervento Divino:**
Quando entri in comunione prendi 1 e perdi tutta la presa che avevi in precedenza.
Quando tu o un alleato subite danni, spendi 1 presa per annullare il danno
invocando la tua divinità, che interviene con una manifestazione appropriata (un
soffio improvviso di vento, uno scivolone fortuito, un lampo di luce).

**Penitenza:**
Quando subisci danno e ti immergi nel dolore, puoi subire +1d4 danni (ignora
l'armatura). Se lo fai, prendi +1 al prossimo tiro di lanciare incantesimi.

**Potenziare:**
Quando lanci un incantesimo, con un 10+ hai la possibilità di scegliere dalla lista
del 7–9. Se lo fai, puoi scegliere una di queste opzioni:
• Gli effetti dell'incantesimo sono massimizzati
• L'incantesimo ha effetto su un numero doppio di bersagli

**Un'Offerta per un Consiglio:**
Quando sacrifichi qualcosa di valore alla tua divinità per pregare chiedendogli
consiglio, la tua divinità ti dirà cosa vorrebbe che tu facessi. Se lo fai, guadagni
un PE.

**Protezione Divina:**
Quando non indossi armatura né scudo hai armatura 2.

**Guaritore Devoto:**
Quando guarisci qualcuno, aggiungi il tuo livello alla quantità di danni guariti.

<hr>

## Mosse Avanzate (6+)

**Benedetto:**
(richiede *Prescelto*)
Scegli un incantesimo in aggiunta a quello che hai scelto per prescelto. Prepari
sempre l'incantesimo scelto come fosse di un livello più BASSO.

**Apoteosi:**
Una sola volta, dopo aver preso questa mossa, se trascorri del tempo in preghiera
in modo appropriato per la tua divinità, scegli una caratteristica associata alla
tua divinità (artigli dilanianti, ali piumate di zaffiro, un terzo occhio che vede
tutto, etc.). Al termine della preghiera, acquisisci permanentemente questa
caratteristica fisica.

**Mietitore:**
Quando spendi del tempo dopo una battaglia per dedicare la vittoria alla tua
divinità e occuparti dei morti, prendi +1 al prossimo tiro.

**Provvidenza:**
(sostituisce *Serenità*)
Ignori la penalità di -1 proveniente da due incantesimi che mantieni attivi.

**Primo Soccorso Migliorato:**
(richiede *Primo Soccorso*)
Cura Ferite Moderate è un'orazione per te, e perciò non conta ai fini del tuo
limite di incantesimi concessi.

**Invincibilità Divina:**
(richiede *Intervento Divino*)
Quando entri in comunione prendi 2 e perdi tutta la presa che avevi in precedenza.
Quando tu o un alleato subite danni, spendi 1 presa per annullare il danno
invocando la tua divinità, che interviene con una manifestazione appropriata (un
soffio improvviso di vento, uno scivolone fortuito, un lampo di luce).

**Martire:**
(sostituisce *Penitenza*)
Quando subisci danno e ti immergi nel dolore, puoi subire +1d4 danni (ignora
l'armatura). Se lo fai, prendi +1 al prossimo tiro di lanciare incantesimi e aggiungi
il tuo livello ai danni inflitti o guariti dall'incantesimo.

**Armatura Divina:**
(sostituisce *Protezione Divina*)
Quando non indossi armatura né scudo hai armatura 3.

**Potenziare Migliorato:**
(sostituisce *Potenziare*)
Quando lanci un incantesimo, con un 10-11 hai la possibilità di scegliere dalla
lista del 7–9. Se lo fai, puoi scegliere una di queste opzioni. Con un 12+ puoi
sceglierne una automaticamente.

- Gli effetti dell'incantesimo sono raddoppiati
- L'incantesimo ha effetto su un numero doppio di bersagli

**Apprendista Multiclasse:**
Scegli una mossa di un'altra classe. Considera il tuo livello come inferiore di uno
ai fini di questa mossa.
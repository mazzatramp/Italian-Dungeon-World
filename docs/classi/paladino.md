# Il Paladino

**Danni:** D10  
**Punti Ferita:** 10 + Costituzione  
**Carico:** 12 + Forza

<hr>

### **Allineamento**
- **Legale**: Nega la pietà a un miscredente.
- **Buono**: Mettiti in pericolo per proteggere qualcuno più debole di te.

### **Razza**
- **Umano**: Quando preghi in cerca di consiglio, anche per un istante, e chiedi: «Che cosa qui è malvagio?» il GM te lo dirà onestamente.

<hr>

## Mosse Iniziali

**Imposizione delle Mani (Car).**
Quando tocchi qualcuno, pelle contro pelle, e preghi per la sua salute, tira+Car.
✴Con un 10+, guarisci 1d8 danni o rimuovi una malattia.
✴Con un 7-9, lo guarisci come sopra, ma i danni o la malattia sono trasferiti a te.

**Corazzato.**
Ignori l'etichetta ingombrante sull'armatura che indossi.

**Io Sono la Legge.**
Quando dai un ordine a un PNG basandoti sulla tua autorità divina, tira+Car.
✴Con un 7+, il PNG sceglie un'opzione:

- Fare ciò che dici
- Allontanarsi con prudenza e scappare
- Attaccarti

✴Con un 10+ in aggiunta prendi +1 al prossimo tiro contro di lui.
✴Con un fallimento, il PNG fa ciò che vuole e prendi un -1 al prossimo tiro contro di lui.

**Missione.**
Quando ti consacri a una missione con la preghiera e la purificazione rituale, dichiara il tuo scopo:

- Uccidere ______, un grande flagello di queste terre
- Difendere ______ dalle iniquità che lo perseguitano
- Scoprire la verità riguardo a ______

Dopodiché scegli fino a due benedizioni:

- Un instancabile senso d'orientamento verso ______.
- Invulnerabilità a ______ (es. armi da taglio, fuoco, stregonerie, etc.)
- Un segno inequivocabile dell'autorità divina
- Sensi acuti che vedono oltre le menzogne
- Una voce che trascende ogni linguaggio
- Libertà dalla fame, dalla sete e dal sonno

Il GM ti informerà quindi di quale voto o voti tu debba mantenere per conservare la benedizione:

- Onore (divieto: tattiche da codardo e trucchi sporchi)
- Temperanza (divieto: cedere ai piaceri del mangiare, del bere e della carne)
- Devozione (obbligo: osservanza dei riti sacri ogni giorno)
- Valore (divieto: permettere a una creatura malvagia di vivere)
- Onestà (divieto: menzogne)
- Ospitalità (obbligo: aiutare i bisognosi, non importa di chi si tratti)

<hr>

## Mosse Avanzate (2-5)

**Favore Divino.**
Scegli una divinità (inventane una nuova o scegline una già stabilita al tavolo) a cui dedicarti. Ottieni le mosse da Chierico comunione e lanciare incantesimi. Quando scegli questa mossa, considerati un Chierico di livello 1 ai fini degli incantesimi. Ogni volta che sali di livello, aumenta il tuo livello efficace da Chierico di 1.

**Egida Insanguinata.**
Quando subisci dei danni puoi stringere i denti e accogliere il colpo. Se lo fai non prendi alcun danno, subendo invece una debilitazione a tua scelta. Se hai già tutte e sei le debilitazioni non puoi usare questa mossa.

**Castigo.**
Mentre persegui la tua missione infliggi +1d4 danni.

**Exterminatus.**
Quando pronunci ad alta voce il tuo giuramento di sconfiggere un nemico, infliggi +2d4 contro di lui e -4 danni contro chiunque altro. L'effetto dura fino a quando il nemico non è sconfitto. Se non riesci a sconfiggere il nemico, o ti arrendi, puoi ammettere il tuo fallimento, ma l'effetto continua fino a quando non trovi un modo per redimerti.

**Carica!.**
Quando carichi davanti a tutti gettandoti nella mischia, coloro che ti seguono prendono +1 al prossimo tiro.

**Difensore Devoto.**
Quando difendi hai sempre +1 presa, anche con un 6−.

**Attacco a Seguire.**
Quando tagli e spacchi, scegli un alleato. Il suo prossimo attacco contro il bersaglio infligge +1d4 danni.

**Protezione Sacra.**
Hai +1 armatura quando persegui la tua missione.

**La Voce dell' Autorità.**
Prendi +1 per dare ordini a un gregario.

**Ospitaliere.**
Quando guarisci un alleato, guarisci +1d8 danni.

<hr>

## Mosse Avanzate (6+)

**La Prova della Fede.**
(richiede *Favore Divino*)
Quando osservi il manifestarsi della magia divina, puoi chiedere al GM quale divinità abbia concesso l'incantesimo e i suoi effetti. Prendi +1 quando agisci in base alle risposte.

**Castigo Divino.**
(sostituisce *Castigo*)
Mentre persegui la tua missione infliggi +1d8 danni.

**Sempre Avanti!.**
(sostituisce *Carica!*)
Quando carichi davanti a tutti gettandoti nella mischia, coloro che ti seguono prendono +1 al prossimo tiro e +2 armatura al prossimo tiro di danni.

**Difensore Impenetrabile.**
(sostituisce *Difensore Devoto*)
Quando difendi hai sempre +1 presa, anche con un 6−. Con un 12+ a difendere invece di ottenere presa il nemico più vicino che ti sta attaccando viene ostacolato, conferendoti un chiaro vantaggio. Il GM lo descriverà.

**Attacco Coordinato.**
(sostituisce *Attacco a Seguire*)
Quando tagli e spacchi, scegli un alleato. Il suo prossimo attacco contro il bersaglio infligge +1d4 danni e l'alleato prende +1 al prossimo tiro contro il bersaglio.

**Protezione Divina.**
(sostituisce *Protezione Sacra*)
Hai +3 armatura quando persegui la tua missione.

**Autorità Divina.**
(sostituisce *La Voce dell'Autorità*)
Prendi +1 per dare ordini a un gregario. Con un 12+ il gregario supera il proprio momento di paura e dubbio ed esegue il tuo ordine con particolare efficienza o efficacia.

**Maestro Ospitaliere.**
(sostituisce *Ospitaliere*)
Quando guarisci un alleato, guarisci +2d8 danni.

**Irriducibile.**
Quando subisci una debilitazione (anche con egida insanguinata) prendi +1 al prossimo tiro contro qualunque cosa l'abbia causata.

**Perfetto Cavaliere.**
Quando vai in missione scegli tre benedizioni invece di due.
# Nome

**Danni:** D4  
**Punti Ferita:** 4 + Costituzione  
**Carico:** 7 + Forza

<hr>

### **Allineamento**
- **Buono**: Usa la magia per aiutare direttamente qualcuno.
- **Neutrale**: Scopri qualcosa riguardo a un mistero della magia.
- **Malvagio**: Usa la magia per provocare paura e terrore.

### **Razza**
- **Elfo**: La magia per te è naturale come il respiro. *Individuazione del Magico* per te è un trucchetto.
- **Umano**: Scegli un incantesimo da chierico. Puoi lanciarlo come fosse un incantesimo da mago.

<hr>

## Mosse Iniziali

**Libro degli Incantesimi.**
Hai padroneggiato diversi incantesimi e li hai trascritti nel tuo libro degli incantesimi. Inizi il gioco con tre magie di primo livello e tutti i trucchetti. Ogni volta che sali di livello, aggiungi un nuovo incantesimo del tuo livello o inferiore al tuo libro. Il tuo libro degli incantesimi ha peso 1.
Preparare Incantesimi
Quando trascorri del tempo non interrotto (un'ora o più) in quieta contemplazione del tuo libro degli incantesimi:

- Perdi tutti gli incantesimi che avevi preparato
- Prepara nuovi incantesimi a tua scelta dal tuo libro degli incantesimi il cui livello totale non superi il tuo livello+1.
- Prepara tutti i trucchetti, che non contano mai ai fini del limite.

**Lanciare Incantesimi (Int).**
Quando lanci un incantesimo che hai preparato, tira+Int. ✴Con un 10+, l'incantesimo viene lanciato con successo e non lo dimentichi: puoi lanciarlo nuovamente in futuro.
✴Con un 7–9, l'incantesimo viene lanciato, ma scegli un'opzione:

- Attiri attenzioni indesiderate o metti te stesso in difficoltà. Il GM ti dirà come.
- L'incantesimo disturba il tessuto della realtà: prendi -1 continuato a lanciare incantesimi fino al prossimo momento in cui prepari incantesimi.
- Dopo che l'hai lanciato, dimentichi l'incantesimo. Non puoi più lanciarlo fino a quando non prepari incantesimi di nuovo.

Nota che mantenere attivo un incantesimo con effetti continuati potrebbe causare una penalità al tuo tiro di lanciare incantesimi.

**Scudo Magico.**
Quando plasmi un incantesimo continuato in uno scudo di magia arcana per deviare un attacco, l'incantesimo termina e sottrai il suo livello al danno ricevuto.

**Rituale.**
Quando attingi a un luogo di potere per creare un effetto magico, di' al GM cosa stai cercando di fare. Gli effetti dei rituali sono sempre possibili, ma il GM ti darà da una a quattro delle seguenti condizioni:

- Ci vorranno giorni/settimane/mesi
- Prima dovrai ____
- Avrai bisogno di aiuto da ____
- Serviranno molti soldi
- Il meglio che puoi fare è una versione minore, inaffidabile e limitata
- Tu e i tuoi alleati rischierete di mettervi in pericolo con ____
- Dovrai disincantare ____ per farlo

<hr>

## Mosse Avanzate (2-5)

**Prodigio.**
Scegli un incantesimo. Lo prepari sempre come fosse di un livello più basso.

**Magia Potenziata.**
Quando lanci un incantesimo, con un 10+ hai la possibilità di scegliere dalla lista del 7–9. Se lo fai, puoi scegliere una di queste opzioni:

- Gli effetti dell'incantesimo sono massimizzati
- L'incantesimo ha effetto su un numero doppio di bersagli

**Pozzo di Scienza.**
Quando declami conoscenze su qualcosa di cui nessuno ha la minima idea, prendi +1.

**So Tutto Io.**
Quando un altro personaggio giocante viene a chiederti consiglio e gli dici cosa pensi sia meglio, ottiene +1 al prossimo tiro quando segue i tuoi consigli e guadagni un PE se lo fa.

**Libro degli Incantesimi Espanso.**
Aggiungi un incantesimo dalla lista di qualsiasi altra classe al tuo libro degli incantesimi.

**Incantatore.**
Quando disponi del tempo e della tranquillità necessari ad analizzare un oggetto magico, puoi chiedere al GM qual'è la sua funzione, il GM ti risponderà sinceramente.

**Logico.**
Quando usi le deduzioni logiche per analizzare ciò che ti circonda, puoi discernere realtà con Int invece che con Sag.

**Protezione Arcana.**
Fintanto che hai almeno un'incantesimo preparato di primo livello o superiore, hai +2 armatura.

**Controincantesimo.**
Quando cerchi di contrastare un incantesimo arcano che avrebbe effetto su di te, rischia uno degli incantesimi che hai preparato e tira+Int. ✴Con un 10+, riesci a contrastare l'incantesimo e non ha effetto su di te. ✴Con un 7–9, riesci a contrastarlo e dimentichi l'incantesimo che hai rischiato. Il controincantesimo protegge soltanto te: se l'incantesimo contrastato ha altri bersagli subiscono normalmente i suoi effetti.

**Analisi Rapida.**
Quando vedi gli effetti di un incantesimo arcano, chiedi al GM il nome dell'incantesimo e i suoi effetti. Prendi +1 quando agisci secondo le risposte.

<hr>

## Mosse Avanzate (6+)

**Maestro.**
(richiede Prodigio)
Scegli un incantesimo in aggiunta a quello che hai scelto per prodigio. Prepari sempre l'incantesimo scelto come fosse di un livello più basso.

**Magia Potenziata Superiore.**
(sostituisce Magia Potenziata)
Quando lanci un incantesimo, con un 10-11 hai la possibilità di scegliere dalla lista del 7–9. Se lo fai, puoi scegliere una di queste opzioni. Con un 12+ puoi sceglierne una automaticamente.

- Gli effetti dell'incantesimo sono raddoppiati
- L'incantesimo ha effetto su un numero doppio di bersagli

**Anima dell'Incantatore.**
(richiede Incantatore)
Quando hai il tempo e la sicurezza ncessaria per studiare un oggetto magico in un luogo di potere, puoi potenziare quell'oggetto in modo che la prossima volta che lo usi i suoi effetti siano amplificati, il GM ti dirà come.

**Estremamente Logico.**
(sostituisce Logico)
Quando usi le deduzioni logiche per analizzare ciò che ti circonda, puoi discernere realtà con Int invece che con Sag. Con un 12+ puoi fare tre domande qualsiasi al GM, anche se non sono sulla lista.

**Armatura Arcana.**
(sostituisce Protezione Arcana)
Fintanto che hai un incantesimo preparato di primo livello o superiore, hai +4 armatura.

**Controincantesimo Protettivo.**
(richiede Controincantesimo)
Quando un alleato che puoi vedere subisce gli effetti di un incantesimo arcano, puoi contrastarlo come se fossi tu al suo posto. Se l'incantesimo ha più di un bersaglio, devi contrastare separatamente per ogni bersaglio.

**Catena Astrale.**
Quando disponi di abbastanza tempo con un soggetto volontario o indifeso puoi leagarlo a te con una catena astrale. Percepisci ciò che percepisce e puoi discernere realtà a proposito di lui o di ciò che lo circonda, non importa la distanza. Chi si è legato a te volontariamente può comunicare con te come se foste nella stessa stanza.

**Burattino Mistico.**
Quando usi la magia per controllare le azioni di una persona, non ricorderà nulla di ciò che gli hai fatto fare e non ti serberà rancore.

**Accrescere Incantesimo.**
Quando infliggi danno puoi incanalare l'energia di un incantesimo al suo interno: termina uno dei tuoi incantesimi continuati e aggiungi il livello dell'incantesimo ai danni inflitti.

**Autoalimentato.**
Quando hai il tempo e i materiali arcani necessari e un posto sicuro, puoi creare il tuo personale luogo di potere. Descrivi al GM di che tipo di potere si tratta e di come lo stai legando a questo luogo. Il GM ti dirà un tipo di creatura che si interesserà al tuo lavoro.
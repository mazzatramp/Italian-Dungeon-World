???+ info "Sviluppo"

    Il sito è in via di sviluppo.  
    Questa versione è aggiornata al 1 Febbraio 2022  
    
    Manca:
    
    - Tutta la sezione mostri
    - Nella sezione del GM, La pagina dedicata al mondo
 
# Benvenuto in Dungeon World

Dungeon World è un mondo di avventure fantastiche, di magia, di dèi e demoni, di bene e male, di legge e caos. È un mondo in cerca di eroi che si avventurino nei più pericolosi angoli della terra. Tu e i tuoi amici siete quegli eroi. Voi andate dove gli altri non possono o non vogliono. Ci sono cose mostruose che si aggirano per il mondo. Siete pronti ad affrontarle?

## Il gioco in breve

Giocare a Dungeon World significa scoprire che cosa succede quando i tuoi personaggi incontrano mostri pericolosi ed emozionanti, strane rovine e persone inconsuete durante la loro ricerca di oro e ricchezza. È una **conversazione** tra i giocatori e il GM: il GM dice ai giocatori ciò che vedono e sentono nel mondo attorno a loro e i giocatori dicono quello che i loro personaggi pensano, fanno e le emozioni che provano. A volte queste descrizioni attiveranno una **mossa**, nel qual caso tutti si fermeranno per tirare i dadi e vedere cosa succede. L’esito è sempre carico di tensione ed euforia, a prescindere dal risultato dei dadi.

## Perché giocare a DW?

* **Per vedere i personaggi fare cose straordinarie.** Per vederli esplorare l’inesplorato, uccidere ciò che non vuole essere ucciso, e andare dalle più profonde viscere della terra alle più alte vette del cielo. Per vederli coinvolti in eventi epocali e in magnifiche tragedie.

* **Per vederli lottare per stare insieme.** Fare gruppo nonostante le differenze, restare uniti contro i nemici, ma anche litigare sul tesoro, discutere i piani di battaglia, e festeggiare una vittoria conquistata con fatica e sudore.

* **Perché il mondo ha ancora tantissimi luoghi da esplorare**. Ci sono tombe non saccheggiate e tesori di antichi draghi sparsi per tutto il mondo, pronti per essere scoperti da avventurieri forti, arguti e veloci. Giocate per trovarli e vedere come cambieranno la vita dei vostri personaggi.

## Come usare questo sito
Questo sito è una raccolta di regole per giocare a Dungeon World. Potete trovare tutte le regole in inglese sul sito ufficiale, e in italiano sul [sito in italiano](dungeonworld.it), a cui questa raccolta deve molto.

Se hai intenzione di essere il GM, dovrai leggere tutte le regole e capire il senso del gioco, potrebbe bastare questo sito, ma ti avviso che taglia corto su vari argomenti. Stampa gli aiuti di gioco, ti aiuteranno a vedere a colpo d’occhio le cose più importanti.

Se sei un giocatore dovrai leggere le pagine *Come Giocare*, *Danni e Morte*, nella sezione *Regole* e e la sezione *Personaggi*. La maggior parte delle regole di cui avrai bisogno sono scritte sulla scheda personaggio.

## Preparazione
Idealmente un gruppo da 4 a 6 persone, incluso il Game Master (GM). Potete giocare una sola sessione o concatenarne per formare una campagna.

Prima di iniziare a giocare abbiate a portata di mano (almeno):

* Qualche copia delle [mosse basilari](./pgs/mosse_pg.md) e di quelle [speciali](./pgs/mosse_pg/#mosse-speciali).
* Una copia della scheda di ciascuna classe.
* Una copia delle schede degli incantesimi del Mago e del Chierico.
* Una copia della scheda avventura e delle mosse del GM.
* Materiali vari come penne, matite, carta per mappe e appunti e al massimo qualche foglietto bianco.
* Due dadi a 6 facce, meglio se a testa.
* Altri dadi poliedrici (d4, d8, d10, d12)
## Mosse Basilari

### Taglia e Spacca

Quando attacchi un nemico in mischia, tira+For. ✴Con un 10+, infliggi i tuoi
danni al nemico ed eviti il suo attacco. A tua scelta, puoi decidere di infliggere
+1d6 danni ed esporti all’attacco del nemico. ✴Con un 7–9, infliggi i tuoi danni
al nemico, ma il nemico effettua un attacco contro di te.

### Raffica
Quando prendi la mira per colpire un nemico a distanza, tira+DES. ✴Con un
10+, è un colpo sicuro—infliggi i tuoi danni. ✴Con un 7–9, scegli un’opzione
(infliggi comunque i tuoi danni qualunque opzione tu scelga):
• Devi spostarti per trovare la giusta linea di tiro. Ti esponi a un pericolo
descritto dal GM.
• Devi accontentarti: -1d6 danni.
• Devi tirare più volte per colpire, spendendo un punto di munizioni.

### Sfidare il Pericolo
Quando agisci nonostante una minaccia incombente o ti esponi al pericolo,
spiega come affronti la situazione e tira. Se lo fai...
• ...grazie alla forza bruta, +For
• ...levandoti di mezzo o agendo rapidamente, +Des
• ...resistendo al pericolo, +Cos
• ...con acume e furbizia, +Int
• ...con la forza di volontà, +Sag
• ...con il fascino e l’eleganza sociale, +Car
✴Con un 10+, riesci a fare ciò che hai descritto ed eviti la minaccia. ✴Con un
7–9 inciampi, esiti o indietreggi: il GM ti proporrà un esito inferiore, un prezzo
da pagare, o una scelta difficile.

### Parlamentare
Quando hai qualche modo per far leva su un personaggio del GM e lo manipoli,
tira+Car. Devi far leva con qualcosa che vuole o di cui ha bisogno. ✴Con un
10+, farà quello che dici se prometti di dargli ciò che chiede. ✴Con un 7–9, farà
ciò che dici, ma dovrai dargli una garanzia concreta della tua promessa, subito.

### Difendere
Quando difendi dal pericolo una persona, un oggetto o un luogo, tira+Cos.
✴Con un 10+, prendi 3. ✴Con un 7–9, prendi 1. Fintanto che rimani a difendere,
quando tu o ciò che difendi subisce un attacco puoi spendere la presa, un punto
alla volta, per scegliere un’opzione:
• Dirotta verso te stesso un attacco diretto alla cosa che difendi
• Dimezza i danni o l’effetto dell’attacco
• Esponi l’attaccante a un alleato, conferendo all’alleato +1 al prossimo tiro
contro il nemico.
• Infliggi danno pari al tuo livello all’attaccante

### Declamare Conoscenze
Quando consulti la tua conoscenza accumulata a proposito di qualcosa,
tira+Int. ✴Con un 10+, il GM ti dirà qualcosa di interessante e utile di un
argomento relativo alla tua situazione. ✴Con un 7–9 il GM ti dirà qualcosa di
interessante: sta a te renderlo utile. Il GM potrebbe chiederti come fai a saperlo.
Raccontagli la verità, adesso.

### Discernere Realtà
Quando studi attentamente una situazione o una persona, tira+Sag. ✴Con un
10+, fai al GM tre domande dalla lista sotto. ✴Con un 7–9, fai una domanda. In
ogni caso, prendi +1 al prossimo tiro quando agisci in base alle risposte.
• Che cos’è accaduto qui di recente?
• Cosa sta per accadere?
• Da chi o cosa dovrei stare all’erta?
• Cosa qua è utile o di valore per me?
• Chi ha davvero il controllo della situazione?
• Che cosa qui non è ciò che sembra?

### Aiutare o Ostacolare
Quando aiuti o ostacoli qualcuno, tira+legame con quella persona. ✴Con un 10+,
prende +1 o -2 al tiro, a tua scelta. ✴Con un 7–9, subirà comunque il modificatore,
ma ti esponi al pericolo, a una punizione o a un prezzo da pagare.
regolamento gratuito disponibile
su www.dungeonworld.it

## Mosse Speciali

### Ultimo Respiro
Quando stai per morire vedi uno scorcio di ciò che giace oltre i Neri Cancelli
del Regno della Morte (il GM lo descriverà). Poi tira (solo un tiro, +niente — già,
alla Morte non importa quanto sei tosto o affascinante). ✴Con un 10+, l’hai fatta
franca alla Morte: sei in una brutta situazione ma sei ancora vivo. ✴Con un 7–9,
la Morte stessa ti offrirà un patto. Accettalo e riprendi conoscenza o rifiutalo e
attraversa i Neri Cancelli per andare incontro a qualunque destino ti attenda.
✴Con un 6-, il tuo destino è segnato. Sei marchiato come proprietà della Morte
e presto passerai la soglia. Il GM ti dirà quando.

### Ingombro
Quando fai una mossa mentre trasporti peso potresti essere sovraccarico. Se
il peso che trasporti è uguale o minore al tuo carico, non soffri penalità. Se è
minore o uguale del tuo carico+2, prendi -1 continuato finché non alleggerisci
il tuo fardello. Se è maggiore del tuo carico+2, hai una scelta: lascia giù un peso
di almeno 1 e tira con -1, o fallisci automaticamente.

### Accamparsi
Quando ti prepari al riposo consuma una razione. Se sei in un luogo pericoloso
decidi i turni di guardia. Se hai abbastanza PE puoi salire di livello. Quando ti
risvegli da almeno qualche ora di sonno ininterrotto guarisci danno pari alla
metà dei tuoi PF massimi.

### Fare la Guardia
Quando sei di guardia e qualcosa si avvicina al campo tira+SAG. ✴Con un 10+,
riesci a svegliare il campo e a preparare una risposta adeguata, tutti prendono
+1 al prossimo tiro. ✴Con un 7–9, te ne accorgi un momento troppo tardi; i tuoi
compagni sono svegli ma non hanno avuto il tempo di prepararsi. Hanno le armi
e l’armatura ma poco altro. ✴Con un fallimento, siete alla mercé di qualunque
cosa si aggiri lontano dalla luce del fuoco.

### Intraprendere un Viaggio Pericoloso
Quando viaggi per un territorio ostile, scegli un membro del gruppo per
fare da apripista, uno che preceda gli altri in esplorazione, e uno che faccia da
quartiermastro. Nessuno può ricoprire più di un compito. Se un compito non
è ricoperto da almeno un personaggio considera come se avesse fatto 6. Ogni
personaggio che ha un compito tira+Sag. ✴Con un 10+ il quartiermastro riduce
di uno le razioni consumate da ciascun personaggio. ✴Con un 10+ l’apripista
riduce la quantità di tempo che serve a raggiungere la destinazione (il GM dirà
quanto tempo, e dunque quante razioni). ✴Con un 10+ l'esploratore si accorgerà
di eventuali pericoli abbastanza rapidamente da permettervi di prenderli alla
sprovvista.✴Con un 7–9, ciascuno esegue il proprio compito come previsto: il
normale numero di razioni viene consumato, il viaggio richiede il tempo previsto,
e nessuno vi prende di sorpresa, ma neanche voi sorprendete nessuno.

### Salire di Livello
Quando hai tempo libero (ore o giorni) e PE pari o superiori al tuo livello+7,
puoi riflettere sulle tue esperienze e affinare le tue abilità. Sottrai il tuo livello
attuale+7 dai tuoi PE, aumenta il tuo livello di 1 e scegli una nuova mossa
avanzata della tua classe. Se sei il Mago, aggiungi un incantesimo al tuo libro
degli incantesimi.
Scegli una capacità e aumentala di 1 (questo potrebbe cambiare il rispettivo
modificatore). Cambiare la Costituzione aumenta anche i tuoi PF massimi e
attuali. Una capacità non può mai essere superiore a 18.

### Prepararsi
Quando passi il tuo tempo libero a studiare, meditare o allenarti duramente,
ottieni addestramento. Se ti prepari per una settimana o più, ottieni addestramento
1. Se ti prepari per un mese o più, ottieni invece addestramento 3. Quando la
preparazione ti torna utile, spendi 1 addestramento per avere +1 a qualsiasi tiro.
Puoi spendere 1 addestramento al massimo per tiro.

### Fine Sessione
Quando arrivi alla fine di una sessione scegli uno dei tuoi legami che credi sia
risolto (completamente esplorato, non più rilevante o altro). Chiedi al giocatore
del personaggio con cui hai il legame se è d’accordo. Se lo è, guadagna un PE e
scrivi un nuovo legame con un personaggio qualsiasi.
Una volta che i legami sono stati aggiornati, controlla il tuo allineamento. Se
hai perseguito il tuo allineamento almeno una volta in questa sessione, guadagna
un PE. Poi rispondete a queste domande come gruppo:
• Abbiamo imparato qualcosa di importante e nuovo a proposito del mondo?
• Abbiamo sconfitto un nemico o un mostro degno di nota?
• Abbiamo saccheggiato un tesoro memorabile?
Per ogni domanda a cui rispondete “sì”, ciascuno guadagna un PE.

### Fare Baldoria
Quando torni trionfante e dai una grande festa, spendi 100 monete e tira +1 per
ogni altre 100 monete aggiuntive spese. ✴Con un 10+, scegli tre opzioni. ✴Con
un 7–9, scegline una. ✴Con un fallimento, scegline comunque una, ma le cose
ti sfuggono decisamente di mano (il GM ti dirà come).
• Ti fai amico un PNG utile.
• Senti voce di un’opportunità.
• Ottieni delle informazioni utili.
• Non finisci imbrogliato, invischiato in affari loschi o ammaliato da una
stregoneria.

### Fare Rifornimento
Quando vai a comprare qualcosa con l’oro in mano, se è prontamente reperibile
nell’insediamento in cui ti trovi, puoi comprarla al prezzo di mercato. Se è
qualcosa di speciale, al di là di quanto normalmente disponibile in questo luogo,
o straordinario, tira+Car. ✴Con 10+, trovi ciò che stai cercando a un prezzo
onesto. ✴Con 7–9 dovrai pagare di più o accontentarti di qualcosa che non è
esattamente ciò che vuoi, ma si avvicina. Il GM ti dirà quali sono le tue opzioni.

### Recuperare le Forze
Quando non fai altro che riposare in sicurezza e tranquillità, dopo un giorno di
riposo recuperi tutti i tuoi PF. Dopo tre giorni di riposo rimuovi una debilitazione
a tua scelta. Se sei sotto la cura di un guaritore (magico o meno) guarisci invece
una debilitazione ogni due giorni di riposo.

### Reclutare
Quando diffondi la voce che sei in cerca di qualcuno da assumere, tira:
• +1 se fai sapere che la paga è abbondante
• +1 se fai sapere che cosa ti stai preparando a fare
• +1 se fai sapere che chi accetta avrà una parte del bottino
• +1 se hai una reputazione utile da queste parti
✴Con un 10+, hai da scegliere tra un buon numero di candidati abili, scegli tu chi
assumere e non c’è penalità se non porti con te qualcuno. ✴Con un 7–9, dovrai
accontentarti di qualcuno che non è proprio quello che cercavi o respingerlo.
✴Con un fallimento qualcuno di influente e inadatto dichiara di volersi unire a
te (un giovane spericolato, una testa calda o un nemico sotto mentite spoglie),
portalo con te e accetta le conseguenze o respingilo. Se respingi dei candidati
prendi -1 al prossimo tiro di reclutare.

### Ricercato
Quando torni in un luogo civilizzato dove hai causato problemi in passato,
tira+Car. ✴Con un 10+, si è diffusa voce dei tuoi atti e tutti ti riconoscono. ✴Con
un 7–9, come sopra, e il GM sceglie una complicazione:
• La polizia locale ha un mandato per il tuo arresto.
• Qualcuno ha messo una taglia sulla tua testa.
• Qualcuno di importante per te è stato messo in difficolta per via delle tue azioni.